16

 

11001 Athenis Atticis confirmata tamen 1110 1110110313 01 vox mea
utraque lingua iam vestris auribus ante proximum sexennium
probe cognita“. latissime utique sermonis latini usus in Africa
tum patebat, cum vulgus Afrorum eodem tempore latina inter-
pretatione literarum sacrarum egeret et cum scriptores Afri
Apuleio aetate vel aequales vel paulo inferiores prope omnes
scriberent latine. immo fortasse in ipso oppid0, in quo
Apuleius natus est, iam tum literae latinae docebantur3 certe
Augustini tempore liberalium artium studiis satis illud nobile
erat. namque conf. 2, 3, 5 11300 apud eum scripta leguntur:
„Madauris, in qua vicina urbe iam coeperam literarum atque
oratoriae percipiendae gratia peregrinari“. denique inscriptiones
latina confectae lingua in illa parte Africae inventae sunt plurimae.
quin adeo tum florebant in Africa literarum latinarum studia,
ut ex illo tempore Afri in ipsa urbe Roma literarum quasi
principatum obtinerent. cum igitur constet MadauriS, utpote in
colonia romana (cf. de mag. 24) sermonem latinum fuisse usitatum,
cum parentes Apulei fuerint originis romanae, cum denique nequeat
dubitari, quin Carthagine, ubi Apuleius educatione doctrinaque
puerili liberaliter institutus est latinarum literarum studia flo-
ruerint, vix licet suspicari Romae demum sermonem latinum eum
, didicisse. an potuit ille palam vitio vertere privigno quod latine
loqui non posset (de mag. 98), si paucissimis ipse annis ante non
in Africa sed in Italia hanc linguam didicisset?

Sed immerito homines docti putare videntur ad sermonem
Apulei excolendum aut certe immutandum magni momenti fuisse
spatium temporis, per quod Romae ille sit versatus. anno enim
circiter 125 p. Chr. natus quinque fere et viginti annorum iuvenis
Pudentillam viduam in matrimonium duxit. ita ratiocinatus est
Teuffelius 1) neque est cur cum eo dissentiamus, constat autem
Apuleium priusquam Pudentillam uxorem duceret vel Oeae vel
aliis locis Africae degisse tres annos continuOS.²) praeterea mu-
nere se functum esse dicit in patria urbe de mag. 243) quod

 

1) gesch. der roem. literat. ³ p. 854.
⁹) de mag. 55, „sed abhinc ferme triennium est quod primis (11011118,

quibus Oeam veneram sq.“
⁸) „in qua urbe patrem habui loco principem duumviralem cunctis

honeribus perfunctum, cuius ego locum in illa republica exinde ut parti-
cipare curiam coepi nequaquam degener pari spero honore et existimatione

tueor.“

 

