24

 

ostentatione. itaque sic potius sentiamus Apuleium vocabula illa
improbata ad fabulam scribendam non conquisivisse magno labore
ex libris oblivione obrutis, sed eum plurima tantum non repu-
diavisse, cum trita essent in consuetudine cotidiana. optimo iure
idem fere iudicavit Pauokerus1) de vocabulis, quae apud scrip-
tores historiae Augustae, «subagrestia illa ingenia nullis fere
vetustatis lectionibus expolita» pro obsoletis haberi possint: „haec
tamen in ore vulgi tunc obliterata fuisse omnia et ab istis
‚resuscitata nullus equidem assero“. ad vulgi sermonem de-
scendere Apuleium ex ipsius verbis apparet, quae in initio
metamorphoseon posita iam supra memoravi. quin verba illa
ad aestimandam dictionem, quae in metamorphoseon libris
usurpatur, gravissimi sint momenti, dubitari non potest. nam
sive· ad Apuleium referuntur etiam reliqua, quae Lucius de
origine sua dicit, sive persona eius ficta putatur vel potius ex
graeca fabula, quam Apuleius sequitur, desumpta: quae de ser-
mone suo ille addidit, prae ceteris verba „en ecce praefamur
veniam sq. “ haud dubie spectant ad eum dicendi morem, quo
metamorphoseon libri ab Apuleio sunt conscripti. Lucium igitur
illum Graeculum „nullo magistro praeeunte“ (met. 1, 1) didicisse
se linguam latinam dicentem facit. vulgaribus verbis consue-
tudinis cotidianae eum uti leviter significat. et cum divinaret
Apuleius libros illos extra angustos patriae fines divulgatum iri,
ι veniam precatur „siquid exotici ac forensis sermonis rudis locutor
offenderit“. Afrorum scribendi consuetudinem, qui multa exempla
sermonis trivialis exhibent quamvis affectent speciem orationis
artificiosam his quasi velamentis obtegere voluisse prudenterque
rem ita instituisse videtur, ut in ipso initio fabulae cum alium
de se verba facientem induceret, de suo ipsius sermone verbis
illius veniam rogaret. namque universa quidem orationis forma
in libris illis artem prae se fert atque eruditionem, vocabulorum
vero usus saepissime convenit et hominibus , quos scriptor lo-
quentes facit, et rebus, quas narrat, cum infimas haud raro
redoleant sordes· ac ne obliviscatur lector qualem orationis
supellectilem Apuleius sibi elegerit usurpandam Lucius itineris
comitem sic alloquitur (met. l, 8): „oro te, inquam, aulaeum
tragicum dimoveto et siparium scenium complicato et cedo verbis

 

1) de latinitate scriptorum historiae Augustae meletemata. Dor-
pati 1870 p. 117.

 

