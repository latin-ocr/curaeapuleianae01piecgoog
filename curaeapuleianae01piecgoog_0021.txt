17Î‡

 

munus utrum administraverit antequam Oeam venisset, ut Hilde-
brandio l. c. p. XXII placuit, an sub ipsum tempus, quo uxori
ducendae operam dabat an paulo post, non multum refert. iam
vero si quinque et viginti fere annos natus uxorem duxit triennioque
ante Oeam venit, et si viginti annorum adulescentem Athenas eum
reliquisse statuimus, duo restant anni, quod tempus peregrinatio-
nibus trivisse putandus est. quibus si annum vel aliquanto plus
consumptum esse velis pro eiS, quae tum erant proficiscendi diffi-
cultatibus et cum naturae speculator ille et venator omnibus quae
mira erant diutius singulis loeis detineretur, decem fere restant
menses, quibus Romae eum versatum esse faciamus. ibi vero non
videtur multum operae consumpsisse, ut sermonem latinum aut
disceret aut orationem suam diligenter emendaret, sed qua erat
cupiditate res mirificas cognoscendi in hac quoque urbe id sedulo
annitebatur, ut sacris variiS, imprimis Aegyptiacorum numinum
(cf. met. 11, 6) initiaretur, quamquam furore illo fanatico pecunia,
quam ex peregrinatione reliquam habebat, per callidos sacerdotes
est absumpta. quapropter omnibus opibus destitutus per pau-
culum tempus causis agendis quaestum faciebat. hac tamen re
nihil efficitur nisi ut manifesto appareat sermonem latinum iam
pridem ei fuisse usitatum.

Cum vero eodem tempore quo Apuleius Romae versabatur
Frontonis secta vel maxime videatur floruisse, facile quispiam
suspicetur Apuleium familiaritate antiquarium illorum usum per
hos ipsos in eandem quam illi sequebantur rationem vetustatis
ostentandae esse adductum. sed etiam hanc opinionem vanam
dixerim. Apuleius enim non modo natura atque indole tam
diversus erat ab ingenio FrontoniS, ut paucos illos menseS, per
quos Romae versabatur, aliis rebus impendere mallet, sed ne
poterat quidem sectae illi se addicere. nam proximi familiaresque
Frontonis, qui non ita longe antea consul fuisset variisque hono-
ribus ornaretur, qui imperatores adolescentes instrueret, omnes
vel fortuna vel genere nobiles erant (cf. Gell. 19, 10) grandemque
sine dubio pecuniam ille a discipulis exigebat, cum divitissimum
eum factum esse vel inde appareat, quod villam Maecenatis emere
poterat. atque etiam reliqui provinciales Frontonisque familiares
nobilissimos tantum divitissimosque discipulos habuisse videntur,
cum quibus Baiis (Geli. 18, 5, 1) vel Neapoli (ibid. 9, 5, 1)
vel in aliis regionibus amoenis tempus aestivum tererent vel
Romae epularentur (Gell. 19, 9, 2). Apuleio vero, qui imminuta

2

