5

 

aperte significavit 1) Apuleium simili fere ratione atque alios
scriptores , qui in Africa libros conficerent, vetusta vocabula
usurpare ut usitata et trita. hoc unum ille vituperavit, quod
Apuleius immodicum numerum eorum 'in scriptionem recepit.
ego vero Ottii iudicium in aestimanda elocutione Apuleiana
universum non spreverim, aliquatenus tamen immutaverim. nam
quin plurima vocabula, quae Apuleium a priscis transscripsisse
putant propria fuerint dictionis vulgaris nullus dubito, quamquam
antiquorum usum eum nonnunquam respexisse ipse non negaverim.
sed ne in reliquorum sententiam his relabi videar iam mecum
causas examineS, quibus commoti plurimi delectu et discrimine
parum accurato ac definito contenderent Apuleium dedita opera
atque cumulate vetustatis speciem ab antiquis scriptoribus romanis
mutuatum esse.

Maxime igitur hac re falsi esse videntur plurimi homines
docti, qui de sermone Apulei iudicium fecerunt, quod praestantissi-
morum latinitatis auctorum urbanitatem elegantemque verborum
delectum nimis respicientes eum comparaverunt cum scriptoribuS,
qui spreta oratione auctorum optimae latinitatis Romae vere in
eam inciderunt consuetudinem, quae ipsi Apuleio obicitur. sed
valde ego dubito num elocutio scriptoris alicuiuS, qui in provincia
doctrina puerili institutus in provincia libros composuit, conferri
possit cum studiis hominum, qui Romae scripserunt, etiamsi in
his non deerant, quiex provinciis in caput imperii transmigraverant.
namque Romae, ubi literae tot gradus et quasi processus percur-
rerant ad· summamque perfectionem iam pervenerant, priscae
orationis imitatio praeter linguae naturam revocata arteque corrupta
erat. sane hoc apud omnes gentes assolet evenire, ut aetati

 

¹) p. 762: um den gelesensten der letztgenannten schriftsteller‚ Apu-
leiuS, beispielsweise herauszugreifen‚ so findet Draeger wahrhaft unver-
schaemte graecismen in demselben, die wie seine archaismen darauf be-
rechnet sein sollen, den abgestumpften gaumen der lesewelt unter den
Antoninon zu kitzeln. weit entfernt dem Apuleius in beiden beziehungen
eine gewisse masslosigkeit absprechen zu wollen, glaube ich doch, dass
der geruegte fehler weit eher im gebiet der tropen und figuren zu suchen
ist. fachschriftsteller wie der arzt Caelius Aurelianus und der theologe
Tertullianus, denen es doch wohl um rhetorische effecthascherei nicht zu thun
ist, zeigen in beiden stuecken die ganz gleichen erscheinungen. und wie
oft gemahnen die alten uebersetzungen der bibel und des Irenaeus an
Plautus und die archaische literatur ueberhaupt.

