15

 

affectet semipoeticum dictionis genus, idem fere visum est Ouden-
dorpio Bosschae Hildebrandio (p. XIX edit. major.) recentio-
resque literarum latinarum historiae scriptores hanc rem omnino
non respexerunt, sine dubio quod, exploratam eam atque con-
fectam putabant. itaque eo notabilior mihi visa et in quam in-
quirerem, cum paucis abhinc annis Liitjohannus l. c. pravam
repeteret Buhlii1) opinionem ortam ex falsa interpretatione loci
illius Apuleiani, quem supra posui. namque non solum necessitas
nulla est, qua cogamur verba illa ad Apuleium referre, sed
opinio ipsa argumentis everti potest firmissimis certissimum enim
est Apuleium natum esse Madauris, in oppido Africae, patre
Romano satis nobili -- ipsum nomen indicat Apeleium genitum
esse parentibus romanis , —— qui in colonia illa romana homo
notabilis cunctis honoribus functus erat (cf. de mag. 24). Itaque
vel hino pro certo fere affirmari potest linguam latinam Apuleio
iam puero fuisse usitatam. bono enim periculo ea, quae
Schuchardtius 2) de imperatore Severo eiusque sorore contendit:
es laesst sich wohl denken, dass eingeborene Africaner das latein
nicht lernten, aber nicht, dass in Africa angesessene Roemer
dasselbe verlernten, etiam ad Apulei parentes eumque ipsum
possunt referri. neque dubitari potest, quin Apuleius adulescen-
tulus Carthagine ingenuis artibus eruditus sit, cum ipse saepius
idem testetur sicut flor. 18: „hanc ego vobis mercedem Cartha-
ginienses ubique gentium dependo pro discipliniS, quas in pue-
ritia sum apud vos adeptus. ubique enim me vestrae civitatis
alumnum fero cet.“ item pro certo est accipiendum Carthagine
nec non in aliis urbibus Africae linguam latinam tum fuisse
usitatissimam. ipse enim Apuleius paucis annis postquam Cartha-
ginem reliquit ut Athenis studio sapientiae vacaret, ex Graecia
reversus apud Carthaginienses cum graecas habebat orationes
tum latinas. namque in eodem capite floridorum dicit: „et secta

——.-—--

 

1) cf. Ersch. et Gruber. encyclop. s. v. Apuleius. Erdmannus quid
de Apuleio senserit cum l. c. p. 4 scriberet „atque profecto multa sunt,
111 quibus dicendum erit Apuleium latinae linguae proprietatem nondum
satis percepisse ideoque errasse tum in eligendis tum in componendis
vocabulis“ plane perspicere equidem non possum. quod vero ipse XVoelfflinus
quoque in eodem errore versatur, ut putet Apuleium graeculum linguam
latinam aegre didicisse (cf. Philologi vol. 34 (1876) p. 145), haud scio
an iure mireris.

²) vocalismus des vulgaerlateinS‚ I p. 98.

