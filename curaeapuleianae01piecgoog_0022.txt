ls

 

——n-

hereditate longa peregrinatione et diutinis studiis (cf. de mag.
22 et 23) Romam se venisse dicit admodum pauperem (met. 11,
27 01 28) neque cum Frontone neque cum reliquis eiusdem
familiae hominibus se coniungere licuit, neque omnino id ille
appetebat. nam quae flor. 17 ipse de se praedicat: „ita semper
ab ineunte aevo bonas artes sedulo colui eamque existimationem
morum ac studiorum cum in provincia nostra tum etiam Romae
penes amicos tuos (proconsulem Africae alloquitur, qui decla-
mationi intererat) quaesisse me tute ipse locupletissimus testis
es cet.“, haec probabiliter non interpretabimur nisi ita, ut
ad forenses orationes ea referamus, quibus Apuleium Romae
aliquamdiu victum sibi paravisse comperimus. sed ille verbiS,
quae modo commemoravimuS, non tam Carthaginiensium admi·
rationem colligere quam proconsuli se commendare voluit, cum
aliis locis prima illa in publico disserendi rudimenta silentio
praetereat quamvis omnem quamcunque potest occasionem captet
de se gloriandi. quam multum enim ipse tribuerit studiis,
quibus Romae eum vacavisse putant, alio floridorum loco (18)
aperitur, ubi Carthaginienses laudans haec ille dicit: „ita mihi
et patria in concilio Africae, id est vestro, et pueritia apud
vos et magistri vos et secta licet Athenis Atticis confirmata,
tamen hic inchoata est et vox mea cet.“ Romae, cui apud pro-
consulem tam multum tribuere visus est, ut vel Athenas omitteret,
hoc loco mentio fit ,prorsus nulla. neque id temere vel fortuito
. factum esse dixeris sed propterea, quod Carthaginienses in
colendis artibus liberalibus Romanorum iam aemuli 1) sua quaedam
instituta observabant, etsi in his se 011111 Romanis discrepare non
ignorabant. relicta igitur brevi tempore Roma cum in Africam
revertisset Apuleius, provincialium sermonem atque usum

 

¹) cf. Iuvenal. 7, 148. 81111111ιί8 (111111118 poterat laudibus Apuleius ob eam
rem Carthaginienses effert ita (flor. 20): quae autem maior laus aut certior
qua-m Carthagini benedicere, ubi tota civitas eruditissimi estis, penes quos
omnem disciplinam pueri discunt, iuvenes ostentant, senes docent? Carthago
provinciae nostrae magistra venerabiliS, Carthago Africae Musa coelistis‚
Carthago Camena togatorum. cf. etiam Vopisc, Saturn. 10, 4, Salvian. gub.
dei 7, 67: Carthaginem dico et urbi Romae maxime adversariam et in
Africano orbe quasi Romam. quae mihi ideo in exemplum ac testimonium
sola sufficit, quia universa penitus quibus in toto mundo disciplina rei
publicae vel procuratur vel regitur in se habuit. illic enim omnia offi-
ciorum publicorum instrumenta, illic artium liberalium scolae, illic philo-
sophorum disciplinae, cuncta denique vel linguarum gymnasia vel morum.

