6

 

praestantissimorum scriptorum et ingenii fecunditate et praecipuo
genere dicendi insignium succedant tempora, quibus homines
quae ipsi assequi non possunt fastidire soleant atque ad exempla
priorum se applicare malint, cum et facilius haec imitentur et
ipsi novum quoddam literarum genus proferre videantur. sed
Romae praeter communem hanc omnium artium sortem complures
aliae causae efficacissimae erant ad statum literarum prorsus
mutandum. nam quantopere post eversam rei publicae libertatem
ipsa orationis quoque libertate intercepta librorum scriptio apud
Romanos impedita sit, quemadmodum literarum universa condicio
immutata cum omnia novarentur , decantatum est atque inter
omnes satis constat. ad hoc damnosissimae imperatorum libidines
mox ne ab literis quidem scribendique studio poterant arceri3
denique urbanum cultum literarum aetate Caesarea etiam ab
hominibus provincialibus incommodo affectum esse iure dixeris.
ac primo quidem p. Chr. n. saeculo priscorum scriptorum studia.
Romae cessabant et in oblivione iacebant ¹), 011111 plurimi antiquam
orationem aspernarentur quod esset incompta et horrida, imprimis
Seneca philosophus, qui ob eam ipsam rem Gellii, Frontonis
asseclae veteribus admirandis addicti, in Noctibus Atticis 12, 2
3013111 suscepit reprehensionem. et quod neminem fugit Antoni-
norum tempore provinciales homines antiquitatis studiorum Romae
praecipuos fuisse cultores„ idem iam argenteae quam dicunt
latinitatis tempore usu venisse luculentissimum docet Valerii
Probi exemplum. secundo vero p. Ohr. n. saeculo vetustissimorum
scriptorum cultus provincialiumque hominum operae mirum
quantum proficiebant Romae cum imperatoris Hadriani studiis
excita-rentur et foverentur. atque vulgo quidem haec studia
perverso de veterum praestantia iudicio tribuuntur, sed ego praeter
talem opinionem, quam antiquariis illis non denegaverim, aliam
quandam causam eorum consuetudini subfuisse puto. namque
vetustatem illi non videntur recoluisse propterea, ut literarum
depravationem removerent vel retardarent (cf. Kretschm. 1. 0.
p. 3), sed in eis omnibus necessitatem in rationem versam esse
dixerim, vel ut Hieronymi verbis usus magis perspicue eloquar
id quod sentio: de necessitate virtutem ab eis factam esse suspicor.
non quod eos omnes literis latinis parum eruditos fuisse putem, -
cum sine dubio etiam meliorum scriptorum libros cognovissent,

ᾖ

 

¹) Petron. 88 Suet. gramm. 24.

 

