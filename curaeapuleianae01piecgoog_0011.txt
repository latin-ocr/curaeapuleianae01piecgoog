7,

 

sed perversum iudicium de optimis latinitatis auctoribus illi
faciebant propterea, quod severius dicendi genus elegantiae
Ciceronianae neque apud alios revocare neque ipsi assequi poterant.
imperator HadrianuS, cuiusvis generis laudis homo cupidissimuS,
etiam ad literarum studium animum advertit. sed optimo iure
Bernhardyus l. c. sic de eo iudicavit: „erst im kaiserlichen amt
begann er das versaeumte latein aufzunehmen (Spart. Hadr. 1, 3).
was dabei herauskam sagen die denkwuerdigen worte: amavit
praeterea genus vestutum dicendi sq.“ namque fieri non potuit,
ut Hadrianus tam diversis studiis distentus et curis, natura atque
indole homo varius ac leviS, brevi tempore in studio literarum
ad praestantissimos‘scriptores accederet eosque imitaretur. itaque
minime mirandum est, quod eos potissimum libros sibi exquisivit
ad legendum, quorum oratio incultior propius accederet ad ser-
monem vulgarem. Ciceroni igitur Catonem, Vergilio Ennium,
Sallustio Caelium praetulit (Spart. Hadr. 16, 1). ex quo autem
imperator dictionis genus prisco colore infucatum quasi prae-
scribere videbatur, celeriter multi exstiterunt, qui tanquam
magistrum eum >sectantes similia recinerent. inter eos princeps
habetur M. Cornelius FrontO, cuius culpa, utpote qui Afer esset
atque aequalis fere Apulei, maxime accidit, ut ipse Apuleius in
eandem consuetudinem venisse putetur, propter quam ille Romae
homo doctissimus iudiciique nimium quantum elegantis habebatur.
qui cum ei contigisset, ut iam sub imperatore Hadriano honoribus
et opibus ornaretur, consuetudinem illam vetustatis captandae,
quae tum maxime placebat, eo efficacius iuvit. facili autem opera
singularem in eo genere doctrinae locum provinciales Romae
obtinebant, cum in provinciis etiam tum vetustiores scriptores
in scholis tractarentur. 1) attamen ipse Fronto de se testatur
(ep. 2, 4 p. 54) duorum et viginti annorum aetate vixdum quid-
quam veterum lectionum se addidicisse. quam difficultatem ver-
borum haud scio an mecum ita velis expedire, ne cum reliquis
pugnent, quae de literarum studiis hominum provincialium tradita
accepimus, ut Frontonem iam puerum Romam transmigravisse
atque ibi eruditum esse putes. sed tum vel minus cum Apuleio
comparari potest veterumque imitationem apud eum prorsus
artificiosam fuisse manifesto apparet. sin vero in provincia eum
literis instructum esse putas, eodem modo aestimandus est, quo

 

¹) cf. p. 12 sq.

