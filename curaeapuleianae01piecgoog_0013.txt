9

 

Erdmannus ¹) in syllogen verborum eorum, quae ex priscis scrip-
toribus Apuleium repetivisse contendit, retulit omnium primum.
sed Quintiliano 2) et si qui alii anxii custodes sermonis erant, qui
grammaticam linguae latinae rationem diligenter observabant
literasque Romae docebant, de talibus vocibus aliter iudicandum
erat atque scriptori Afro, qui vocabula popularibus usitata non
tantum ⁴non respuat, sed ea manifesto captet vernaculumque
orationis colorem libenter amplectatur: ceterum satis multa
exstant testimonia, unde elucet illud vocabulum etiam in literis
saepius adhibitum esse. nam praeter Apuleium Tertullianus
Cyprianus Arnobius interpres Irenaei eo sunt usi, idem comparet
apud Suetonium Justinum Ammianum Marcellinum Ambrosium
sive Hegesippum , exstat etiam in inscriptone quadam 8) aetatis
Caesareae, ut liquidum sit vocem illam vetustissimis poetis
cognitam, ab scriptoribus tamen praestantioribus repudiatam,
tempore Apulei non fuisse exoletam. immo nunquam desiit esse
in usu sed etiamnunc viget in linguis novellis romanensibuS, quae
a vulgari sermone latino qualis extrema aetate erat originem
duxerunt, minime vero ex obliteratis vetustissimorum scriptorum
romanorum libris. itaque ego quidem nihil video cur Apuleius
putandus sit hoc vocabulum (similisque ratio observari potest in
plurimis aliis) a priscis scriptoribus transtulisse in metamorphoseon
libros ab intelligentia populari non remotOS, in quibus ipse fatetur
sermonem se usurpare vulgarem.

Haec porro causa exstare videtur cur Apuleius exoleta vo-
cabula nimis adamavisse putetur, quod thesauri latinitatiS, quos
nunc habemUS, minime sunt perfecti. in cognoscendo sermone
scriptorum eorum, qui pro norma adhibendi sunt in aestimando
delectu vocabulorum Apulei, potissimum Afrorum, homines docti
parum hucusque collocaverunt operae. at contra vetustiores
scriptores latini multo diligentius sunt examinati, quamquam nc
- illi quidem in cognoscendis linguae fatis sunt omittendi. multi
igitur, qui de Apuleio iudicium fecerunt, spreto labore reliquos
illos scriptores diligentur adeundi thesauros tantum latinitatis

 

1) cf. etiam Cavallini de L. Apuleio, scriptore latino, adversaria.
Lundae 1857 p. 29.

⁹) in condemnandis talibus verbis Quintilianus nimius erat, ut nonnulla
ipsi Ciceroni usitata tanquam ex ultimae vetustatis tenebris repetita ad-
hiberi vetaret, sicut oppido, reor, aerumna, alia3 cf. Cavallin. l. c. p. 37.

⁸) locos omnes vide p. 35.

