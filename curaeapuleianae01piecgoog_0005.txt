,ᾖ 4)(ερ

Haud ita multis annis post Carthaginem deletam Romani primam
coloniam in Africam deduxerunt. ex hoc ipso tempore etiam sermo
latinus eo transferri coeptus est, non perpolitus ille cultu urban0,
quo subsequenti saeculo imprimis aetate Ciceroniana florebat, sed
rudis inconditusque, cuius speciem ac formam ne ex priscae
quidem latinitatis reliquiis salebrosis horridisque accuratius re-
fingere possis. seclusus ibi ab impetu e0, quo Romae· ferebantur
literarum studia, per ducentos fere annos latuit nec omnino
potuit initio liberaliter coli, cum angustis finibus detentus
variisque impedimentis obstrictus tardius serperet. neque ei, qui
in Africam veniebant Romani emendatum sermonem literasque
cultiores eo transferebant, quippe qui negotiandi vel muneris
alicuius administrandi causa in provinciam proficiscentes brevi
se inde recessuros scirent et propter negotia vel publica vel
privata literis ibi vacare non possent. literati certe homines non
barbaram terram, sed Romam, imperii caput, petebant. itaque
facile accidisset, ut sermo latinus in Africa semper arcto usu
terminatus aegre se sustineret3 certe nunquam ille eam auctori-
tatem ibi consecutus esset, qua inde ab secundo p. Chr. n.
saeculo vel in literis coepit multum valere, nisi Romani maxim-
opere id egissent, ut Afros ad romanum cultum et disciplinam
adigerent. nam cum cognovissent quam fecunda frumenti Africa
esset 1) frequentiores colonias eo mittebant et exercitu, qui stativa
castra ibi habebat, provinciam tutabantur ab incursionibus vici-
narum gentium latrociniis adsuetarum. sed rustici coloni milites-
que limitanei et legionarii ex omnibus imperii partibus coacti
neque ad divulgandum neque ad expoliendum illum sermonem
satis idonei erant. Afri autem indigenae ,quamdiu poterant
linguae latinae punicam et graecam praeferebant, quarum utraque
plerisque usitata literisque habilior erat quam horridulus sermo

 

 

²) cf. Cic. de imp. On. Pomp. c. 123 Tac. ann. 12, 433 Plin. n. h. 17, 13 3
God. Theod. 14, 15, 3 unde apparet caput rei frumentariae hanc provinciam
Romanis exstitisse.

1

’ 529166

